# NXT x Weekly Nerd x Foreign Nature

Voor de weekly nerd zijn we langs geweest bij het NXT museum in Amsterdam-Noord. Hier moeten we van een van de tentoonstellingen een verslag schrijven. Ik heb gekozen voor de tentoonstelling Foreign Nature van Julius Horsthuis. Deze vond ik erg mooi en interessant.

## Overzicht

De tentoonstelling bevind zich in een donkere kamer waar op de grond en 3 muren allerlei vormen en patronen te zien zijn. Deze zijn het resultaat van verschillende wiskundige formules die hij maakt met Mandelbulb3D. Dit is software van en mysterieuze maker met de codenaam 'Jesse'. De vormen zijn natuurlijke objecten die opzichzelf lijken, dit betekent dat of je nu in of uitzoomt, de code die ze definieert, herhaalt het geheel. De formules waar deze vormen en patronen uitkomen zijn niet door wiskundigen gecreëerd, maar ontdekt. De tentoonstelling is een meeslepende lichamelijke ervaring die zich als een 'drug' door je lichaam zou vloeien. De beelden roepen sensaties op die vergelijkbaar zijn met psychoactieve drugs.

Verder heeft componist Ben Lukas Boysen een speciale soundtrack gemaakt voor deze tentoonstelling.

## Technische Analyse

Technisch gezien wordt er gebruik gemaakt van complexe algoritmen en software, in dit geval Mandelbulb3D, om de beelden te genereren. De software transformeert wiskundige formules in visuele beelden waardoor Horsthuis in staat is om zijn ontdekkingen in de fractale ruimte te delen. De installatie lijkt gebruik te maken van beamers of projectoren om op alle delen van de ruimte te projecteren. Wanneer je gebruik maakt van meerdere beamers moet je natuurlijk deze wel accuraat op elkaar afstellen zodat ze goed in elkaar overlopen. Ook zal er een desktop aanwezig zijn of iets als een server om dit te laten draaien. De front-end is in dit geval dan de projectie die we zien. Dit kan echter zelf niet aangepast worden omdat het op de wiskundige formules draait. En de back-end is de software en alle programma's die erom heen draaien om het geheel werkend te krijgen.

## Analyse van het ontwerp

Het ontwerp is erg psychedelisch, er gebeurt heel veel op het scherm en alles wat je ziet is eigenlijk onverwachts. Dit creëert een gevoel van chaos maar ook orde tegelijkertijd. Je zakt steeds verder in deze vreemde realiteit. Het weergeven van het ontwerp op drie zijdes en op de vloer creëert wel echt een gevoel dat het je omringt. Ik denk dat deze uitvoering erg goed gedaan is. Zou je dit in een webomgeving willen nabootsen dan zou je een 3D library moeten gebruiken.

## Reflectie

De expositie vond ik erg interessant. Ik had het alleen beter gevonden als echt alles geprojecteert zou worden. Dus dat je echt 360graden om je heen projectie zag. Ik denk dat de ervaring dan nog beter is dan dat hij al is. Maar waarschijnlijk is dit technisch gezien lastig om te realiseren. Waarschijnlijk heeft Julius Horsthuis hier wel aan gedacht. Je zou dit design ook kunnen gebruiken in webdesign op bijvoorbeeld de achtergrond. Ik vraag me echter af of het runnen van deze software op je website, of dat niet te veel impact heeft op de performance. Waarschijnlijk wel. Maar het zou wel een tof idee zijn voor een festival. Ik denk persoonlijk niet dat ik deze tentoonstelling zal gaan gebruiken in toekomstige projecten. 


