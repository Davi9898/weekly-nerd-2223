# Project Fugu: Het kleiner maken van de kloof tussen web en native applicaties

Dit is het tweede artikel van een serie van vier waarbij ik verdieping geef over een onderwerp waar wij tijdens onze minor een gastcollege over hebben gehad. Dit artikel gaat over het project Fugu. We hebben van Niels Leenheer een gastcollege gehad over dit onderwerp en leuke demonstraties gezien.

## Project Fugu? Fugazi?

In eerste instantie als je nog niks afweet van Fugu doet het je misschien denken aan fugazi, wat straattaal is voor als kleding namaak/nep is. Maar het heeft hier niks mee te maken. In de wereld waarin we leven, waar alles steeds meer online is, krijgt er iedereen te maken met het verschil tussen web en native applicaties. Webapplicaties die draaien als ware op het web en native applicaties zijn specifiek ontworpen voor Windows of IOS als voorbeeld. Deze scheiding heeft er voor gezorgd dat er een verschil in prestatie is tussen beide apps. Native applicaties hebben toegang tot meer functies en mogelijkheden dan webapplicaties.

## Maar hoezo presteren native apps beter?

Native apps hebben tot in tegenstelling van webapplicaties meer mogelijkheden omdat ze directe toegang hebben tot het besturingssysteem van het apparaat en de hardware functies. Denk hierbij aan de camera, microfoon, accelerometer, GPS, bluetooth en andere functies die niet altijd helemaal toegankelijk zijn voor webapplicaties. Native applicaties zijn vaak ook sneller en efficiÃ«nter omdat ze direct in de machinecode van het platform geschreven worden. Webapplicaties worden uitgevoerd in de browser en deze fungeert als een soort tussenlaag tussen de applicatie en het besturingssysteem. Native apps kunnen ook makkelijk pushmeldingen versturen en op de achtergrond van je device door blijven werken. Wat handig is als je real-time informatie nodig hebt en constant updates wilt uitvoeren.

## Project Fugu uitgelegd 

Om de prestatie verschillen tussen native en webapplicaties te verkleinen is project fugu ontstaan. Dit project is een initiatief binnen Chromium, het open-source webbrowserproject dat de basis vormt voor sommige browsers zoals Google Chrome en Microsoft Edge. Het doel van project fugu is om het web zo krachtig als native apps te maken, en ervoor te zorgen dat developers webapplicaties kunnen maken die net zo veel kunnen als native apps. Developers hebben namelijk vaak beperkingen bij het bouwen van webapplicaties vanwege de beperkte toegang tot de mogelijkheden van een apparaat. Vooral bij complexe applicaties, waarbij je beeld of videobewerkingssoftware wilt maken. Het openen van bestanden kan al best lastig zijn in een webcontext terwijl dit bij native applicaties erg makkelijk is. Project Fugu richt zich op deze beperkingen door krachtige API's te introduceren waarmee webapplicaties toegang hebben tot dezelfde mogelijkheden als native applicaties.

## Bluetooth en drones

Een voorbeeld van de mogelijkheden van Project Fugu is de ondersteuning voor bluetooth. Met de nieuwe Web Bluetooth API, kan een webapplicatie verbinding maken en communiceren met Bluetooth apparaten. Niels Leenheer gaf hier verschillende demos over. Zo maakte hij verbinding via z'n webbrowser met een drone en liet hij deze vliegen door middel van buttons te gebruiken in de browser. Dit is slechts aantal van de mogelijkheden. Het toekomstperspectief is enorm, denk aan webapplicaties die bijvoorbeeld met je horloge, gamecontrollers of andere bluetooth apparaten kunnen communiceren.

## Ambitieus

Project Fugu is een ambitieus initiatief dat de potentie heeft om de manier waarop webapplicaties gebouwd worden, te veranderen. Er is nog een lange weg te gaan maar de vooruitzichten zijn veelbelovend.

### Bronnen

* https://developer.mozilla.org/en-US/docs/Learn/JavaScript/Client-side_web_APIs/Introduction#web_apis_vs_native_apis
* https://www.chromium.org/teams/web-capabilities-fugu/