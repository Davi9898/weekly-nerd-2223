# Deanna Boschert

Woensdagmiddag 22/02/2023 hebben wij een gastcollege gekregen van een oud CMD studente. Door dit gastcollege hebben wij een indruk gekregen van het werkveld en wat we kunnen verwachten.
Als CMD'er leer je designen maar ook developen. In het werkveld is dit lang niet zo. Designers kunnen alleen designen, developers kunnen vaak alleen developen. Natuurlijk heb je hier de bijzondere uitzonderingen voor. Zoals een CMD'er, of de alleskunner. Maar met deze kennis kunnen wij als CMD'ers ons inzetten voor een betere samenwerking. 

Tussen school en het werk leven zitten nogal wat verschillen: 
* Op school bouw je meestal alleen maar nieuwe projecten en leer je over nieuwe toffe technieken. Terwijl je op het werk vaak met één product bezig bent en hier verder aan werkt.
* Op werk moet je vaak een product leveren. 
* Op werk bouw je snel een zogenaamde tech debt op. Je moet binnen een bepaalde tijd een product leveren waardoor je het niet op de meest robuuste manier kan implemenenteren. Hierdoor moet je er eigenlijk later weer aan werken, maar hier wordt geen tijd voor vrijgemaakt.
* Op werk moet je je soft skills echt toepassen.
* Op werk werken ze vaak met verouderde technieken, als CMDer kan je wellicht je kennis proberen in te zetten om verouderde technieken robuuster te maken.
* Volgens Deanna moet elk bedrijf Figma gaan gebruiken. Zelf ben ik ook fan van Figma, ik sta achter dit idee.

Wat ook erg belangrijk is is dat je altijd mobile first moet hanteren als werkwijze. Als je desktop first gebruikt is dat een formule voor mislukking.
